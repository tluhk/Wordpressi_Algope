# Veebidisaini põhialused

## Hea disain on:
- **Praktiline**
  - Disain **suurendab funktsionaalsust**, aitab täita ettevõtte ja kasutajate eesmärke;
  - Disain on uuenduslik, ent **kauakestev** (ideaalis ajatu) ning piisavalt paindlik, et **võimaldada edasiarendusi**. Ökonoomsuse printsiip: Lihtsaim võimalik lahendus on alati parim!
- **Esteetiline**
  - Disaini **emotsionaalne sõnum on kooskõlas sisuga**! NB! Kasutaja alateadlik emotsionaalne reaktsioon on esimene ja domineerib teadvustatud info vastuvõtu üle! 
- Disaini meeldivus käivitab kasutajas **positiivse reaktsiooni**, muutes teda funktsionaalsete puudujääkide osas tolerantsemaks.
- **Fokusseeritud**
  - Disain on **arusaadav**, konkreetne ja süsteemne. **See tõmbab ja hoiab tähelepanu** sellel, mis on oluline;
- Kasutajat suunatakse sihipäraselt **eesmärkide saavutamise poole**. NB! Mida selgemini kasutaja tajub, et on eesmärgile lähedal, seda rohkem ta selle saavutamisesse panustab.

## Kompositsioon

### Pilgu trajektoor

- Pilk on pidevas liikumises, otsides pidepunkte. Kujunduse abil saab pilku hoida ja suunata;
- Ekraanidel jälgib pilk nn F-trajektoori, keskendudes rohkem üles ja vasakule äärele;
- Visuaalsed elemendid püüavad tähelepanu kindlas järjestuses.

![Pilgu trajektoor](./pilguTrajektoor.png)

![Järjekord](./elementideJarjekord.png)

### Kontrast

- Kõrgema eristuvuse ja selgusega elemendid saavad **rohkem tähelepanu** – kontrasti abil loome rõhuasetusi!
- Mõjutavad elemendi suurus, värv, heletumedus, detailsus, kuju, asetus;
- Inimsilm vajab **selget eristust esi- ja tagaplaani vahel**. Jälgi hoolega tausta ja detailide (nt teksti) vahelist kontrasti! 
- Nii liiga madal kui ka liiga kõrge kontrast põhjustavad vaimset ülekoormust!

![HomeMuse](./homeMuse.png)

![Squarspace](./squareSpace.png)

Probleemid tekivad nii liiga kõrge kui liiga madala kontrasti puhul! Näited: HomeMuse ja Squarespace

![Augusta 1](./augusta-1.png)
![Augusta 2](./augusta-2.png)

Esimeses näites kahjustab madal kontrast rakenduse kasutatavust – ikoonid ja tekstid on halva loetavusega. Näide: CareerFoundry

- Kasutatavuse ja loetavuse seisukohast on eriti oluline teksti ja tausta vaheline kontrast!  
- See peab olema piisavalt kõrge, ent mitte ülemäära väsitav!

![Kontrast](./kontrast.png)

![Kontrast 2](./kontrast-2.png)

- Kontrast on oluline ka suuruses! Liiga väike erinevus elementide ja tekstide suuruses mõjub veana;
- Elemendid olgu kas selgelt võrdsed või selgelt erinevad!

![Teksti kontrast](./tekstiKontrast.png)

### Korduvus

- Visuaalselt sarnaseid elemente peetakse omavahel seotuteks;
- **Jälgi, et omavahel sarnaneks vaid sarnase eesmärgi või funktsiooniga elemendid!** 
- Korduvate elementide kasutamine suurendab süsteemsust, terviklikkust ja stiilipuhtust!

![Korduvus 1](korduvus-1.png)

![Korduvus 2](korduvus-2.png)

Korduvus loob süsteemi. Näited: Career Foundry

![Korduvus 3](./korduvus-3.png)

Vasakpoolses näites tajume sarnasusest tulenevalt pigem nelja tulpa, paremas aga kolme rida! Näide: NNGroup

![MarthaStuart](./marthaStewart.png)

Õppevideo paremas tulbas ei eristu reklaamidest, kuna sellel on sarnane suurus ja kuju. Näide: Martha Stewart

## Joondus

- Kõik kujunduse elemendid on omavahel visuaalses seoses – miski **ei tohiks olla juhuslikult asetatud**;
- Korrektne joondumine annab kujundusele süsteemsuse, struktuuri. Märgatav on isegi 1px eksimus! 
- Tekstide puhul **eelista vasakjoondust!** 

![Joondus](./joondus.png)

Jälgi, kuidas tõmbavad tähelepanu joondust eiravad elemendid!

![Joondus 2](./joondus-2.png)

![Joondus 3](./joondus-3.png)

Jälgi, kuidas vasakjoonduse süsteemne kasutamine parandab veebilehe loetavust. Näide: Steven Bradley 

### Lähedus

- Lähestikku asuvad objektid mõjuvad rühmana, isegi kui need on visuaalsetelt tunnustelt ja kontrastilt erinevad;
- Paiguta lähestikku ainult sisuliselt seotud elemente! Jälgi, et erineva tähendusega elemendid ei asetseks teineteisele liiga lähedal.

![Lähedus](./lahedus.png)

![Lähedus 2](./lahedus-2.png)

Elementide liigne lähedus põhjustab probleeme kokkukuuluvuste tajumisel. Näide: UXMisfit 

### Vaba ruum

- Liidab ja eraldab,** tõstab olulist esile**, parandab **loetavust** ja **tähelepanu** püsivust;
- Mõjutab kasutaja **hoiakut**! Vähe ruumi – tähtsusetu, odav, ebakvaliteetne; Palju ruumi – oluline, väärtuslik, kvaliteetne.

![Vaba ruum](./vabaRuum-1.png)

![Vaba ruum](./vabaRuum-2.png)

Vaba ruumi abil saame juhtida tähelepanu olulisele. Võrdle vasak- ja parempoolset! Näide: Adobe

![Vaba ruum](./vabaRuum-3.png)

![Vaba ruum](./vabaRuum-4.png)

Vaba ruum mõjutab vaataja hinnangut teenuse või kauba väärtuse kohta. Näide: Classic Ink

![Vaba ruum](./vabaRuum-5.png)

Vaba ruumi kasvatamine nupu või üleskutse ümber suurendab selle kasutatavust. Näide: SitePoint

![Vaba ruum](./vabaRuum-6.png)
![Vaba ruum](./vabaRuum-7.png)

### Kiri
**Kirjatüübi olulisus**

- Kirja valik mõjutab veebilehe loetavust ja kasutatavust – mida loetavam kiri, seda funktsionaalsem veebileht!
- Loetavus sõltub kirjatüübi visuaalsetest omadustest;
- Kolm liiki: seriifkirjad, plokk-kirjad, ehiskirjad. 

![Kiri 1](./kiri-1.png)

![Kiri 2](./kiri-2.png)

![Kiri 3](./kiri-3.png)

![Kiri 4](./kiri-4.png)

![Kiri 5](./kiri-5.png)

Dishoomi veebileht kasutab seriifidega fonti, et mõjuda traditsioonilise ja klassikalisena. 

![Kiri 6](./kiri-6.png)

Taboo veebileht kasutab lihtsaid plokk-kirjastiile, mis loovad neutraalse, pigem kaasaegse mulje. 

![Kiri 7](./kiri-7.png)

Tomas Bata ülikool kasutab ehiskirja, et viidata tulevikutehnoloogiatele ja futurismile, ent selle loetavus on nõrk. 

**Tee kiri loetavaks**

![Kiri 8](./kiri-8.png)

### Värv
**Värvivalik**

- Värv loob **emotsioone** ja suurendab **kontrasti**, aidates kaasa veebilehe funktsionaalsusele;
- Värvitaju on **subjektiivne** ja kultuuriti erinev, arvestada tuleb ka erinevate värvide sümbolismiga!
- Hoia lehe** põhitonaalsus pigem neutraalsena**, et mitte väsitada kasutajate silmi. Lisa **värvi vaid tähelepanu-punktidesse!**

![Värv 1](./varv-1.png)

**Kokku sobivad:**

![Värv 2](./varv-2.png)

![Värv 3](./varv-3.png)

Soovituslik on alustada lehe loomist monokroomselt ja lisada värv alles siis, kui kõik suurused-asetused toimivad! Näide: Quartzy

![Värv 4](./varv-4.png)

Järgmise sammuna võiks sisse tuua ühe värvi koos heletumedustega – võimalik, et see katab kõik lehe vajadused! Kui ei, siis lisada veel üks värv.

### Kujutised ja graafika
**Kujutiste kasutus**

- **Kirjeldamise asemel näita** – visuaali vastuvõtt on kiirem ja emotsionaalsem!
- Eelista **konkreetseid, selgeid, kvaliteetseid kujutisi**. Ära kasuta kujutisi ja dekoori, mis ei haaku sisuga – need on vaid asjatud segajad; 
- Jälgi, et kujutised ja graafilised elemendid oleks **stiililiselt ühtsed**!
- Kasuta kujutisi ja graafikat **veebilehe struktureerimisel** ning tekstide **liigendamisel**, pakkudes kasutajatele vaheldusrikkust.

![Graafika 1](./graafika-1.png)

**Graafika aitab:**

![Graafika 2](./graafika-2.png)

![Graafika 3](./graafika-3.png)

Veebileht kasutab ikoone, et toetada pikema infoteksti sisu ja anda kiire ülevaade oma tegevusvaldkondadest.

![Graafika 4](./graafika-4.png)

Veebileht kasutab skeemi, et selgitada, kuidas nende teenus võiks klientidele kasulik olla.

![Graafika 5](./graafika-5.png)

Veebileht kasutab ikoone, et selgitada oma äritegevuste jaotumist ja geograafilist ulatust.
