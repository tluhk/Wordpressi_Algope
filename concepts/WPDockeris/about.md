# Worpdressi arenduskeskkond

## Keskkond WordPressi arendamiseks
WordPressi mugavaks arendamiseks on mitmedi võimalusi, mida saab suures plaanis jagada kaheks: oma arvutis või serveris (isiklik või teenusepakkuja oma).

Serveris majutatud WordPressi lehekülje arendamiseks on vaja mingil viisil serverile ligipääsu (näiteks ftp), et oleks võimalik serverisse üles laadida muudetud faile.

Kohalikus arvutis arendades on võimalik seada arenduskeskkond üles nii, et WordPressi failidele on võimalik ka otse ligi pääseda, ilma, et oleks vaja neid kuidagi eraldi liigutada.

Erinevate võimalustest arenduskeskkondade valikust saab lugeda [siit](https://make.wordpress.org/core/handbook/tutorials/installing-a-local-server/).

# Arenduskeskkond Dockeris
Üks väga mugav viis oma arvutis Wordpress tööle saada, on kasutada selleks `Docker`it.

Docker on tarkvara, mis võimaldab luua ja kasutada erinevaid virtuaalseid masinaid. Dockeri abil on võimalik luua erinevaid keskkondi, mis on eraldatud üksteisest ja ei sega üksteise tööd. Näiteks on võimalik luua eraldi keskkond, kus töötab WordPress ja teine keskkond, kus töötab MySQL andmebaas.

Mis on Docker ja kuidas see töötab, saab vaadata näiteks [siit](https://youtu.be/aLipr7tTuA4).

Selleks, et arvutis saaks Dockerit kasutada, tuleks kõigepealt paigaldada `Docker Desktop` rakendus.

Selle saab alla laadida [siit](https://docs.docker.com/desktop/).

Kuna WordPressi arenduskeskkond vajab töötamiseks mitut erinevat teenust (PHP, andmebass, WordPressi kood), siis kõige mugavam on kasutada selleks Dockeri poolt pakutavat tööriista `docker-compose`, mis võimaldab korraga käivitada mitu konteinerit ja võimaldab neil konteineritel omavahel suhelda. Nende konteinerite loomiseks ja omavaheliste seoste seadistamiseks kasutatakse `docker-compose.yml` faili. Õnneks ei ole meil endal vaja sellega väga palju vaeva näha, kuna meie eest on see töö juba ära tehtud ja saame kasutada juba loodud faili, mille saab kopeerida [siit](https://docs.docker.com/samples/wordpress/).

Oleks hea lisada sellesse faili veel mõned read, mis tagavad WordPressi failidele otse ligipääsu ja ka andmebaasi säilimise.

Muudetud fail näeb välja selline:

```yml
version: "3.9"
    
services:
  db:
    image: mysql:5.7
    restart: always
    environment:
      MYSQL_ROOT_PASSWORD: somewordpress
      MYSQL_DATABASE: wordpress
      MYSQL_USER: wordpress
      MYSQL_PASSWORD: wordpress
    volumes:
      - ./db_data:/var/lib/mysql
    
  wordpress:
    depends_on:
      - db
    image: wordpress:latest
    ports:
      - "8000:80"
    restart: always
    environment:
      WORDPRESS_DB_HOST: db:3306
      WORDPRESS_DB_USER: wordpress
      WORDPRESS_DB_PASSWORD: wordpress
      WORDPRESS_DB_NAME: wordpress
    volumes:
      - ./html:/var/www/html
```

Selleks, et WordPress nüüd oma arvutis tööle saada, tuleks eelnevalt kirjeldatud `docker-compose.yml` salvestada oma arvutisse vabalt valitud kausta ja seal kaustas olles käsurealt käivitada käsk: `docker-compose up -d`

Seejärel tuleb veebilehitsejas minna aadressile:` http://localhost:8000/` ja järgida juhiseid WordPressi paigaldamiseks.

Kausta, kuhu `docker-compose.yml` salvestati, ilmub kaks kausta: `html` ja `db_data`, millest esimeses on näha wordpressi failid ja teises säilitatakse andmebaasiga seotud faile.

