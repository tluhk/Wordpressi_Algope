# Wordpressi majutamine

Kui tahta teha omale Wordpressi abiga veebileht, siis ilmselt on vaja see ka internetis avalikult kättesaadavaks teha. Selleks on vaja leida endale sobiv majutusteenuse pakkuja.

Selleks on väga palju erinevaid variante, millest on olemas nii tasuta, kui ka tasulisi variant. Tasuta variantide puhul tuleb arvestada sellega, et tavaliselt on nende puhul mingid võimalused piiratud või siis näidatakse kodulehel reklaame, mida ise valida ei saa.

Piiratud võimalused võivad olla näiteks:
- kodulehe lehtede arvu piirang
- kodulehe külastajate arvu piirang
- kodulehe kiiruse piirang
- üleslaetavate failide suuruse piirang
- domeeninime valikuvõimaluse puudumine
- jne

Tasuliste teenusepakkujate/pakettide puhul on sageli võimalik valida erinevate pakettide vahel, mis võimaldavad valida endale sobivaima lahenduse.

Tänapäeval pakuvad enamus majutusteenuse pakkujaid ka WordPressi paigaldamise võimalust. Selleks on tavaliselt olemas mingi lihtne paigaldusvahend, mis võimaldab paigaldada WordPressi vaid paari hiirekliki abil.

Eestis pakuvad WordPressi majutamise võimalust näiteks:
- [Zone](https://www.zone.ee/)
- [Veebimajutus.ee](https://www.veebimajutus.ee/paketid-ja-hinnad)
- [Hostinger](https://www.hostinger.ee/parim-wordpress-veebimajutus)
- jne
