# Wordpress

## Mis on Wordpress?

Wordpress on avatud lähtekoodiga maailma kõige populaarsem sisuhaldussüsteem (***CMS*** - *Content Management System*), mida kasutatakse veebilehtede loomiseks. WordPressi enda väitel on 43% veebilehtedest tehtud just WordPressi kasutades.

[Allikas](https://wordpress.com/)

WordPress on kaitstud [GPL litsentsiga](https://wordpress.org/about/license/) mis võimaldab selle koodi vabalt kasutada, muuhulgas seda edasi levitada ja modifitseerida.

WordPressi lähtekood on saadaval [siin](https://github.com/WordPress/wordpress-develop).

## Mis on sisuhaldussüsteem?

Sisuhaldussüsteem (Content Management System ehk CMS) on tarkvararakendus või -platvorm, mis võimaldab kasutajatel luua, hallata ja avaldada digitaalset sisu, tavaliselt veebisaitide ja blogide jaoks. Sisuhaldussüsteemid teevad sisu loomise ja haldamise lihtsamaks, sest nad eraldavad sisu tehnilisest rakendusest. See tähendab, et kasutajad saavad keskenduda sisu loomisele ja vormindamisele ilma, et peaksid muretsema HTML-koodi või muude tehniliste üksikasjade pärast.

Sisuhaldussüsteemid on näiteks [Wordpress](https://wordpress.com), [Joomla](https://www.joomla.org/), [Drupal](https://www.drupal.org/), [Wix](https://www.wix.com/), [Voog](https://www.voog.com/) jne.

### Peamised sisuhalduse komponendid ja funktsioonid:

- **Kasutajaliides**: CMS-idel on tavaliselt graafiline kasutajaliides, mis võimaldab kasutajatel sisu hõlpsalt lisada, muuta ja hallata.
- **Andmebaas**: Kogu sisu, sealhulgas tekst, pildid (või piltide viited) ja metaandmed, salvestatakse andmebaasi.
- **Teemad ja Mallid**: Enamik CMS-e võimaldab kasutada kohandatud või eelvalmistatud kujundusmalle, mis määravad saidi välimuse.
- **Pluginad ja Laiendused**: Need on lisamoodulid, mis annavad CMS-ile täiendavaid funktsioone, nagu kontaktvormid, SEO tööriistad jne.
- **Kasutajate haldus**: CMS-idel on tavaliselt võimalused mitme kasutaja haldamiseks, kellel võivad olla erinevad õigused ja rollid.
- **Sisuhaldus**: See hõlmab artiklite, blogipostituste, fotode, videote jne loomist, redigeerimist ja organiseerimist.
- **Versioonikontroll**: Paljud CMS-id võimaldavad sisu versioone hallata, nii et vajaduse korral on võimalik taastada sisu või välimuse varasemaid versioone.

### Kuidas sisuhaldus töötab?

- **Sisu lisamine**: Kasutaja logib CMS-i kasutajaliidese sisse ja lisab või muudab sisu, kasutades tekstiredaktorit ja muid tööriistu.
- **Salvestamine**: Muudatused ja uus sisu salvestatakse andmebaasi.
- **Kuvamine**: Kui kasutaja (või külastaja) nõuab veebilehte, genereerib CMS dünaamiliselt HTML-lehe, võttes sisu andmebaasist ja rakendades valitud teemat või malli.
- **Avaldamine**: CMS võimaldab tavaliselt kasutajal avaldada sisu kohe või ajastada selle avaldamise tulevikku.
- **Haldus**: Kasutajad saavad hallata sisu, kasutajaid, õiguseid, laiendusi ja muid seadeid läbi administraatori paneeli.
- **Uuendused ja Hooldus**: CMS-id saavad regulaarselt uuendusi, mis parandavad funktsionaalsust ja turvalisust.